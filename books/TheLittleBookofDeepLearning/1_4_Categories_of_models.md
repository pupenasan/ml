[<---   1.3 Недостатнє навчання та перенавчання](1_3_Under_and_overfitting.md)         [Зміст](README.md)          [2__Efficient_computation.md    --->](2__Efficient_computation.md) 

## 1.4    Категорії моделей

Ми можемо розділити використання моделей машинного навчання на три великі категорії:

- **Регресія (Regression)** складається з прогнозування безперервного вектора $y ∈ R^K$, наприклад положення об’єкта в площині чи просторі, за вхідним сигналом $X$. Це багатовимірне узагальнення установки, яке ми бачили в [§1.2](1_2_Basis_function_regression.md). Тренувальний набір складається з пар вхідного сигналу та значення **фундаментальної істини (ground-truth)**.
- **Classification (Класифікація)** спрямована на передбачення конкретного значення мітки $Y$ зі скінченного набору пропозицій $\{1,...,C\}$ за відображенням $X$. Як і в регресії, тренувальний набір складається з пар вхідного сигналу та значення фундаментальної істини, яка в даному випадку є міткою для цього набору. Стандартний спосіб вирішити це завдання полягає в тому, щоб надати максимальний бал для правильного передбачувального класу.
- **Моделювання щільності** має своєю метою змоделювати функцію щільності ймовірності самих даних $μ_X$, наприклад, зображень. У цьому випадку тренувальний набір складається зі значень $x_n$ без пов’язаних величин для прогнозування, а натренована модель повинна дозволяти робити оцінку функції щільності ймовірності, або вибирати з розподілу, або обидві.

Як регресію, так і класифікацію зазвичай називають **навчанням з учителем  (supervised learning)**, оскільки під час тренування у якості цілі наприклад, людьми-експертами, має надаватися прогнозоване значення. Навпаки, моделювання щільності зазвичай розглядається як **навчання без вчителя  (unsupervised learning)**, оскільки достатньо взяти наявні дані без необхідності створювати пов’язану фундаментальну істину.

Ці три категорії не розрізняються: наприклад, класифікація може бути відтворена як регресія оцінки класу, а дискретне моделювання щільності послідовності - як ітерована класифікація. Крім того, вони не охоплюють усіх випадків. Хтось може захотіти передбачити складені величини, або кілька класів, або змоделювати щільність залежно від сигналу.

### Від перекладача

- [ground-truth Wiki](https://en.wikipedia.org/wiki/Ground_truth) 
- [фундаментальна істина Wiki](https://uk.wikipedia.org/wiki/Ground_truth)
- <https://en.wikipedia.org/wiki/Density_estimation>
- <https://uk.wikipedia.org/wiki/Оцінка_густини> 
- <https://uk.wikipedia.org/wiki/Навчання_з_учителем>
- <https://uk.wikipedia.org/wiki/Навчання_без_учителя>  
